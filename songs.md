# La musica alternativa è per tutti

## Introduzione
L'attitudine musicale è una capacità cerebrale che si allena con un muscolo. 
Ascoltando la musica mentre si svolgono altre attività si necessita di brani che spontaneamente entrino nel nostro cervello e siano orecchiabili.
Tuttavia, esiste anche un ascolto attivo, in cui è il brano stesso il centro dell'attenzione, attività che richiede attenzione e conoscenza.
Non esiste musica che non sia per tutti, esiste musica che ha bisogno di essere ascoltata per essere apprezzata.
Bisogna soprattutto avere pazienza e privarsi di pregiudizi.
Soprattutto, bisogna essere critici e disposti a rivalutare i propri gusti e non avere paura di giudicare criticamente anche gli "intoccabili".
Inoltre, non bisogna lasciarsi guidare dai gusti degli altri ma apprezzare la propria unicità

## Warmup
In questa sezione si propongono brani "leggeri" ma che presentano già elementi di interesse musicale.
In particolar modo, si introducono sonorità metal e vocalizzazioni estreme a cui il pubblico generale non è abituato.

### Meteora
Artista: Linkin Park, Genere: Nu Metal - Rap Metal, Anno: 2003 <br>
Uno degli album più amati dei Linkin Park, apprezzato per la sua spontaneità e la struttura coerente e concisa.
I brani sono brevi e vicini a sonorità mainstream, tuttavia sono presenti elementi metal come riff distorti e scream vocali.

Metal: Sì, Black Metal: No, Progressive: No, Brani lunghi: No, Musica sperimentale: No, Concept: No <br>
Perle nascoste: Easier to Run


### A Thousand Suns
Artista: Linkin Park, Genere: Vari, Anno: 2010 <br>
Uno degli album più controversi e sorprendenti della scena metal post 2000.
Un inaspettato concept in cui la band si distacca da stereotipi e metal mainstram.
E' l'unico album dei LP definibile "sperimentale" ed offre all'ascoltatore sonorità oniriche
nell'opprimente atmosfera di un mondo sotto la minaccia nucleare.
Metal, pop, rap, musica elettronica, folk, una mescolanza di generi molto rara nella scena rock mainstream.

Metal: Sì, Black Metal: No, Progressive: Sì, Brani Lunghi: No, Musica sperimentale: Sì, Concept: Sì <br>
Perle nascoste: When They Come for Me, Waiting for The End


### Drones
Artista: Muse, Genere: Vari, Anno: 2016 <br>
Uno degli ultimi album dei Muse che rappresenta un avanzamento della band a livello artistico e sonoro.
La band riprende il filone "complottista" che ha caratterizzato la prima fase della sua produzione,
ma con una qualità sonora e compositiva inedita. La voce di Mattew Bellamy mette a dura prova
ogni preconcetto sulla voce maschile e può risultare sgradevole, trattasi però di un fatto prettamente personale.
E' il primo album di questa lista ad impiegare largamente gli accordi diminuiti, molto usati nella musica classica e nel jazz ma scarsamente impiegati nel pop,
una volta che ci si abitua a sentirli diventano come il sale: senza di loro tutto sembra più insipido.

Metal: Sì, Black Metal: No, Progressive: Sì, Brani lunghi: Sì, Musica sperimentale: Sì, Concept: Sì <br>
Perle nascoste: Reapers




## Livello 1
### Origin of Symmetry
Artista: Muse, Genere: rock elettronico, Anno: 2003 <br>
Se hai detestato la voce di Bellamy, passa oltre. Considerato l'opera somma dei Muse nonché uno dei migliori album rock di sempre, questo disco è diventato a tutti gli effetti un cult. Protagonisti assoluti sono i riff di chitarra iper-distorta e le vocalizzazioni estreme (acute) del cantante. Un viaggio distopico nel mondo della musica che mette a dura prova i canoni estetici di un genere troppo spesso asfittico e autoreferenziale trascinando l'ascoltatore in una dimensione oscura fatta di sonorità graffianti e stridenti.

Metal: no, Black Metal: No, Progressive: No, Brani lunghi: no, Musica sperimentale: Sì, Concept: Sì <br>
Perle nascoste: Citizen Erased

### Aphelion
Artista: Leprous, Genere: progressive, Anno: 2021 <br>
Noti come i "papaveri alti del prog", i Leprous sono un gruppo Norvegese tra i più promettenti del genere e non tradiscono le aspettative con questo album, che sorprende per la freschezza degli arrangiamenti eseguiti con una sensibilità più vicina al pop che al metal. Le melodie sono studiate con un approccio armonico da compositore classico e il contributo di un vero complesso di archi prende il posto delle stantie tastiere prog. Un tocco di elettronica rende il tutto moderno e alla mano, cosa non sempre scontata negli ultimi risvolti del genere. Ciò non significa affatto che i pezzi siano banali, anzi gli arrangiamenti atonali, i tempi dispari e i cambi repentini rendono ogni brano ricco di inventiva e unico.

Metal: Sì, Black Metal: No, Progressive: Sì, Brani lunghi: no, Musica sperimentale: Sì, Concept: No <br>
Perle nascoste: Nighttime Disguise


### Borders
Artista: Kalandra, Genere: aambient, Anno: 2022 <br>
Formato da giovani promesse della musica, Kalandra è un complesso di Norvegesi naturalizzati inglesi che opera nel florido ambito della musica folk scandinava. Tuttavia c'è una differenza rispetto ad altre proposte del genere, ovvero la disillusione verso un mondo che, per quanto affascinante, non offre reali prospettive (da qui l'espatrio in Inghilterra). Rimane un sentimento disilluso di attrazione perso il sublime, nel senso romantico del termine, e un approccio folk negli arrangiamenti. Tuttavia, non ci si muove nel solco già tracciato innumerevoli volte che vuole brani popolati da mitologia norrena, politeismo e sonorità che suonino "antiche", ma anzi si mette in discussione la tradizione per risolvere la tensione verso le proprie origini. I brani sono minimali, evocativi e evanescenti, privi di frenesia ma pieni di vitalità. Protagonista assoluta è la voce che viene elevata al grado di vero e proprio strumento musicale da sfruttare in tutti i suoi aspetti.

Metal: no, Black Metal: No, Progressive: No, Brani lunghi: No, Musica sperimentale: Sì, Concept: No <br>


